# Analýza cílů práce  
### Maturitní Seminář, Robin Pelikán 4.B

---

Cílem této práce je vytvořit 3D hru zaměřenou na driftování automobilů. Hra bude vyvinuta v herním enginu Unity s využitím programovacího jazyka C#. Uskutečnění projektu začne průzkumem o samotném programu Unity, fyziky v programu, následovně průzkumem jak lze naprogramovat drift, jak se tvoří mapy, menu a samotný gameplay v Unity.  

Základním prvkem projektu je fyzika postavená na komponentě RigidBody3D, doplněná o vlastní skripty určující chování vozidel. Hlavní myšlenkou je vytvořit produkt, který nabídne hráči zábavný a dynamický herní zážitek a zároveň autorovi umožní prohloubit si schopnosti v programování, game designu, a v grafice.  

Hra musí splňovat několik požadavků. Implementováno bude řízení pomocí kláves **W, S, A, D** a volitelně mezerníku jako ruční brzdy. Součástí hry budou minimálně tři odlišné mapy, například závodní okruh, trať přírodou a otevřená plocha s překážkami. Hráč si bude moci vybrat alespoň ze dvou vozidel s odlišnými jízdními vlastnostmi – jedno bude vhodné na drift, druhé na stabilní a rychlou jízdu s vysokou trakcí.  

Grafické zpracování využije **PBR materiály**, realistické osvětlení a doplňkové efekty jako *bloom, motion blur* či dynamické změny kamery podle rychlosti, nebo toho, jestli je auto uvedeno do smyku. Zvukový doprovod zahrne například motor, uvedení auta do smyku nebo změnu rychlosti. Auta budou vytvořeny pomocí veřejných modelů aut, a detaily upraveny v Unity nebo v Blenderu.

Hotová hra bude otestována minimálně dvěma hráči a poznatky budou zapracovány do dokumentace. Minimálním splněním zadání by byla jednoduchá hra s jednou mapou, dvěma vozy a základní fyzikou driftu. Aby však práce skutečně naplnila cíl, je nezbytné rozšíření o více map, doplňkové efekty, hlavní menu, kompletní zvukový doprovod.  

Cílovým zákazníkem jsou hráči se zájmem o auta, ve věku od **12 do 25 let**. Hra bude určena pro operační systém **Windows** a její ovládání bude navrženo tak, aby bylo intuitivní, rychle pochopitelné, a mohl hrát i začátečník bez předchozích zkušeností.  

Přínos práce spočívá nejen v samotném výsledném produktu, ale také v osvojení práce s enginem Unity, programovacím jazykem C# a základy herní fyziky. Ověřit je nutné několik konkrétních bodů: funkční fyziku vozidel, volbu aut s odlišnými vlastnostmi, minimálně tři mapy, intuitivní ovládání, funkční grafické a zvukové efekty které budou působit čistě, hravě, hezky, a zpětnou vazbu z uživatelského testování.  

Na trhu je spousta konkurenčních titulů, které se zaměřují na driftovací hry. Patří mezi ně například **Art of rally**, **Absolute Drift**, nebo **Drifto**, i když je to mobilní hra. Tyto produkty nabízejí rozsáhlé možnosti nastavení a realistické simulace, ale grafický styl podobný projektu. Výsledná hra se od nich odliší minimalistickým ale estetickým grafickým stylem, menším rozsahem a především důrazem na hravost a samotné ježdění s jednoduchou přístupností. Tím bude odpovídat požadavkům školního projektu. 